IL CANE E LA SUA IMMAGINE
Favola

Un cane, tenendo un pezzo di carne fra i denti, correva su un ponticello di legno gettato attraverso un corso d'acqua.
Vedendo riflessa nell'onda la propria immagine, credette che nell'acqua ci fosse un altro cane che teneva in bocca un pezzo di carne. 
Allora lasciò cadere il suo boccone e si tuffò nella corrente per afferrare la carne dell'altro. 
Ma, giunto in acqua, non vide più niente.
Quanto alla sua carne, la corrente l'aveva già trascinata via. 
Fu così che il cane, per quel giorno, se ne restò a denti asciutti.


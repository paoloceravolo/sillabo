UN AMORE DURATO 12 FERMATE
Un orsetto di peluches che si chiamava Teddy ed apparteneva ad un bimbo che si chiamava Matteo. Un giorno Matteo salì sulla metropolitana insieme alla sua mamma e a Teddy, l'orsetto fu subito abbagliato dalla bellezza di Rose un'orsetta di peluches appartenente a Sara, una bambina che era seduta insieme alla sua baby-sitter qualche metro più in là di Matteo...
Teddy e Rose iniziarono a guardarsi, a sorridersi...fu amore a prima vista...nessuno però aveva il coraggio di dire una parola, i loro sguardi continuavano ad incontrarsi, e nessuno dei due riusciva a distogliere lo sguardo dagli occhi dell'altro.
Si immaginavano insieme in una grande stanza piena di giocattoli, a passare i pomeriggi a giocare con gli altri peluches...e mentre gli sguardi diventavano sempre più intensi, dopo 12 fermate, la mamma di Matteo strattonò il braccio del bimbo, era ora di scedere dalla metropolitana.
Teddy, stretto tra le mani di Matteo si voltò e salutò la bellissima Rose che contraccambiò il saluto senza smettere di guardare il suo grande amore che si allontanava. 
 
